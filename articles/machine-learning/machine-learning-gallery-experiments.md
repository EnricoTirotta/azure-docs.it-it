---
title: Esperimenti di Cortana Intelligence Gallery | Documentazione Microsoft
description: Scoprire e condividere esperimenti in Cortana Intelligence Gallery.
services: machine-learning
documentationcenter: 
author: garyericson
manager: jhubbard
editor: cgronlun
ms.assetid: f4248922-c961-4d3a-9e1b-aec743210166
ms.service: machine-learning
ms.workload: data-services
ms.tgt_pltfrm: na
ms.devlang: na
ms.topic: article
ms.date: 10/13/2016
ms.author: roopalik;garye
translationtype: Human Translation
ms.sourcegitcommit: 219dcbfdca145bedb570eb9ef747ee00cc0342eb
ms.openlocfilehash: ac264d48db224fb1a14c2ea4a23ddb11f767efda


---
# <a name="discover-experiments-in-the-cortana-intelligence-gallery"></a>Scoprire esperimenti in Cortana Intelligence Gallery
[!INCLUDE [machine-learning-gallery-item-selector](../../includes/machine-learning-gallery-item-selector.md)]

## <a name="experiments-for-machine-learning-studio"></a>Esperimenti per Machine Learning Studio
Cortana Intelligence Gallery contiene un'ampia gamma di **[esperimenti](https://gallery.cortanaintelligence.com/experiments)** sviluppati in [Azure Machine Learning Studio](https://studio.azureml.net), da veloci esperimenti di prova che illustrano una tecnica di apprendimento automatico specifica a soluzioni complete per la risoluzione di problemi di apprendimento automatico complessi.

> [!NOTE]
> Un ***esperimento*** è costituito da un'area di disegno in Azure Machine Learning Studio che consente di creare un modello di analisi predittiva collegando dati a vari moduli analitici. È possibile provare idee diverse, effettuare esecuzioni di prova e alla fine pubblicare il modello come servizio Web in Azure. Per un esempio di creazione di un esperimento semplice, vedere [Esercitazione di Machine Learning: Creare il primo esperimento in Azure Machine Learning Studio](machine-learning-create-experiment.md). Per una procedura dettagliata più completa della creazione di una soluzione di analisi predittiva, vedere [Procedura dettagliata: Sviluppare una soluzione di analisi predittiva per la valutazione del rischio di credito in Azure Machine Learning](machine-learning-walkthrough-develop-predictive-solution.md).
> 
> 

## <a name="discover"></a>Scoprire
  Per cercare gli esperimenti disponibili in Gallery, aprire [Gallery](http://gallery.cortanaintelligence.com) e fare clic su **Experiments**
 (Esperimenti) nella parte alta della home page di Gallery.

 Nella pagina **[Experiments](https://gallery.cortanaintelligence.com/experiments)**
 (Esperimenti) è disponibile l'elenco degli ultimi esperimenti inseriti e quello degli esperimenti più visualizzati.
Fare clic su **See all** (Visualizza tutto) per visualizzare tutti gli esperimenti.
Da questa pagina è possibile accedere a tutti gli esperimenti presenti in Gallery oppure eseguire ricerche mirate selezionando i criteri di filtro a sinistra della pagina e immettendo i termini di ricerca desiderati nella parte superiore.

 Fare clic su un esperimento qualsiasi per aprirne la pagina dei dettagli e leggere informazioni sulle modalità di esecuzione dell'esperimento. In questa pagina è disponibile una sezione dedicata ai commenti in cui è possibile inserire un commento, inviare suggerimenti o porre una domanda. Usando le funzionalità di condivisione di LinkedIn o Twitter è anche possibile condividere la pagina con amici o colleghi. È inoltre possibile invitare altri utenti a visualizzare la pagina inviando loro un collegamento all'esperimento tramite posta elettronica.

![Condividere l'elemento con amici](media\\machine-learning-gallery-how-to-use-contribute-publish\\share-links.png)

![Aggiungere un commento](media\\machine-learning-gallery-how-to-use-contribute-publish\\comments.png)

## <a name="download"></a>Scaricare
È possibile scaricare nella propria area di lavoro di Studio una copia di un qualsiasi esperimento presente in Gallery e modificare la copia per creare soluzioni personalizzate.
Sono disponibili due modi per ottenere una copia dell'esperimento:

* **Da Gallery**: se si trova un esperimento di proprio interesse in Gallery, è possibile scaricarne facilmente una copia nella propria area di lavoro di Machine Learning Studio.
* **Da Machine Learning Studio**: in Studio è possibile usare qualsiasi esperimento presente in Gallery come modello per creare un nuovo esperimento.

### <a name="from-the-gallery"></a>Da Gallery
Per scaricare una copia di un esperimento da Gallery:

1. Aprire la pagina dei dettagli dell'esperimento in Gallery
2. Fare clic su **Open in Studio** (Apri in Studio)
   
    ![Aprire un esperimento da Gallery](media\\machine-learning-gallery-experiments\\open-experiment-from-gallery.png)

Quando si fa clic su **Open in Studio** (Apri in Studio), l'esperimento viene caricato nella propria area di lavoro di Machine Learning Studio e aperto (se non è già stato eseguito l'accesso a Studio, prima che l'esperimento venga copiato nell'area di lavoro verrà richiesto di accedere con il proprio account Microsoft).

### <a name="from-within-machine-learning-studio"></a>Da Machine Learning Studio
È possibile aprire gli stessi esperimenti di esempio anche mentre si lavora in Machine Learning Studio:

1. In Machine Learning Studio fare clic su **+NUOVO**
2. Selezionare **Experiment** (Esperimento): è possibile scegliere da un elenco di esperimenti pubblicati in Gallery da Microsoft oppure trovare un esperimento specifico usando la casella di ricerca
3. Posizionare il puntatore del mouse su un esperimento e selezionare **Open in Studio** (Apri in Studio): l'esperimento viene copiato nell'area di lavoro e aperto (per visualizzare informazioni sull'esperimento selezionare l'opzione **View in Gallery** (Visualizza in Gallery) che apre la pagina dei dettagli dell'esperimento in Gallery)
   
    ![Aprire un esperimento di Gallery da Machine Learning Studio](media\\machine-learning-gallery-experiments\\open-experiment-from-studio.png)

È ora possibile personalizzare, ripetere e distribuire questo esperimento come qualsiasi altro esperimento creato in Machine Learning Studio.

![Esperimento aperto in Studio](media\\machine-learning-gallery-experiments\\experiment-open-in-studio.png)

## <a name="contribute"></a>Contribuire
Quando si esegue l'accesso a Gallery si diventa membri della community di Gallery. Questo permette di pubblicare i propri esperimenti e consentire a tutti di trarre vantaggio dalle soluzioni scoperte.

### <a name="publish-your-experiment-to-the-gallery"></a>Pubblicare un esperimento in Gallery
Seguire questi passaggi per pubblicare un esperimento in Cortana Intelligence Gallery:

1. Accedere a Machine Learning Studio con il proprio account Microsoft.
2. Creare l'esperimento ed eseguirlo.
3. Quando l'esperimento è pronto per essere pubblicato in Gallery, fare clic su **Publish to Gallery** (Pubblica in Gallery) sotto l'area di disegno dell'esperimento.
   
    ![Fare clic su "Publish to Gallery" (Pubblica in Gallery)](media\\machine-learning-gallery-experiments\\publish-experiment-to-gallery.png)
4. Compilare i campi del titolo e dei tag. I campi devono essere descrittivi ed evidenziare le tecniche usate o il problema reale da risolvere, ad esempio: "Classificazione binaria: analisi dei sentiment di Twitter".
   
    ![Compilare i campi del titolo e dei tag durante la pubblicazione](media\\machine-learning-gallery-experiments\\experiment-description.png)
5. Scrivere un riepilogo degli argomenti contenuti. Descrivere brevemente il problema che viene risolto e com'è stato affrontato.
6. Usare la casella Detailed description (Descrizione dettagliata) per descrivere le diverse parti dell'esperimento. Ecco alcuni elementi utili da includere:
   
   * Screenshot del grafico dell'esperimento
   * Origini dati e spiegazione
   * Elaborazione dei dati
   * Progettazione delle funzioni
   * Descrizione modello
   * Risultati e valutazione delle prestazioni del modello
     </br>
     </br>
     È possibile usare la sintassi markdown per formattare il contenuto. Fare clic sull'icona **Preview** (Anteprima) per controllare l'aspetto del contenuto dopo la pubblicazione.
     </br>
     ![Fare clic su "Preview" (Anteprima) per visualizzare l'aspetto del testo](media\\machine-learning-gallery-experiments\\preview-markdown-text.png)
     
     <!-- -->
     > [!TIP]
     > La casella per l'anteprima e la modifica markdown è molto piccola. È consigliabile scrivere la documentazione in un editor markdown e incollare il documento finito nella casella di testo.  Dopo aver pubblicato l'esperimento, è possibile usare strumenti standard basati sul Web con la sintassi markdown per visualizzare in anteprima il modello e apportare eventuali correzioni e modifiche necessarie.
     > 
     > 
7. Caricare un'immagine di anteprima per l'elemento della raccolta. L'immagine verrà visualizzata nella parte superiore della pagina dell'elemento e nel riquadro dell'elemento quando si sfoglia la raccolta. È possibile scegliere un'immagine dal computer o selezionare una delle immagini predefinite.
    </br>
    ![Caricare o selezionare un'immagine per Gallery](media\\machine-learning-gallery-experiments\\select-gallery-image.png)
8. Scegliere se rendere il contenuto disponibile pubblicamente o accessibile solo agli utenti che hanno il collegamento.
   
    ![Scelta tra pubblicazione pubblica o come applicazione non in elenco](media\\machine-learning-gallery-experiments\\choose-public-or-unlisted.png)
   
    <!-- -->
   
   > [!TIP]
   > Per verificare la documentazione prima della pubblicazione vera e propria, è possibile pubblicarla inizialmente come non in elenco e quindi renderla pubblica dalla pagina dell'elemento.
   > 
   > 
9. Fare clic sul segno di spunta **OK** per pubblicare l'esperimento in Gallery.
   
    ![Fare clic sul segno di spunta OK per pubblicare l'esperimento](media\\machine-learning-gallery-experiments\\ok-checkmark.png)

Per suggerimenti su come pubblicare un esperimento di alta qualità in Gallery, vedere la sezione seguente **Suggerimenti per la pubblicazione e per creare una documentazione di alta qualità**.

La procedura è terminata.

Ora è possibile visualizzare l'esperimento in Cortana Intelligence Gallery e condividere il collegamento con altri utenti. Se è stato reso disponibile pubblicamente, l'esperimento verrà visualizzato nelle pagine di Gallery e nei risultati delle ricerche. Quando si è connessi è anche possibile modificare in qualsiasi momento la documentazione relativa alla pagina dell'elemento.

Per visualizzare l'elenco dei propri contributi, fare clic sull'immagine nell'angolo superiore destro di qualsiasi pagina di Gallery e quindi fare clic sul proprio nome per aprire la pagina relativa all'account personale.

![Fare clic sul nome del proprio account](media\\machine-learning-gallery-experiments\\click-account-name.png)

### <a name="update-your-experiment"></a>Aggiornare l'esperimento
Se è necessario apportare modifiche al flusso di lavoro (moduli, parametri e così via) di un esperimento pubblicato in Gallery, tornare all'esperimento in Machine Learning Studio, apportare le modifiche desiderate e pubblicarlo nuovamente. L'esperimento pubblicato esistente verrà aggiornato con le modifiche apportate.

È possibile eliminare l'esperimento oppure modificare una delle seguenti informazioni sull'esperimento direttamente da Gallery:

* Nome dell'esperimento
* Riepilogo o testo descrittivo
* Tag specificati
* Immagine usata
* Impostazione di visibilità (pubblica o non in elenco)
* Eliminazione dell'esperimento da Gallery

Queste modifiche possono essere apportate in Gallery dalla pagina dei dettagli dell'esperimento o dalla pagina del profilo personale.

#### <a name="from-your-experiments-details-page"></a>Dalla pagina dei dettagli dell'esperimento
Dalla pagina dei dettagli dell'esperimento fare clic su "Edit" (Modifica) per modificare i dettagli dell'esperimento.

![Fare clic su "Edit" (Modifica) per modificare l'esperimento](media\\machine-learning-gallery-experiments\\edit-button.png)

La pagina dei dettagli entra in modalità di modifica e facendo clic su "Edit" (Modifica) accanto al nome dell'esperimento, al riepilogo, ai tag e così via è possibile apportare le necessarie modifiche. Dopo aver apportato tutte le modifiche desiderate, fare clic su "Done" (Fine).

![Fare clic su "Edit" (Modifica) per modificare i dettagli, su "Done" (Chiudi) al termine dell'operazione](media\\machine-learning-gallery-experiments\\edit-details-page.png)

È possibile usare l'icona delle impostazioni anche per modificare la visibilità dell'esperimento (pubblico o non in elenco) o eliminare l'esperimento da Gallery.

![Fare clic sull'icona delle impostazioni per modificare la visibilità o eliminare l'esperimento](media\\machine-learning-gallery-experiments\\settings-button.png)

#### <a name="from-your-profile-page"></a>Dalla pagina del profilo personale
Dalla pagina del profilo personale è possibile fare clic sulla freccia verso il basso in corrispondenza dell'esperimento e selezionare "Edit" (Modifica). Viene visualizzata la pagina dei dettagli dell'esperimento in modalità di modifica. Dopo aver apportato tutte le modifiche desiderate, fare clic su "Done" (Fine).

È anche possibile fare clic su "Delete" (Elimina) per eliminare l'esperimento da Gallery.

![Fare clic su "Edit" (Modifica) o "Delete" (Elimina)](media\\machine-learning-gallery-experiments\\edit-delete-buttons.png)

### <a name="suggestions-for-publishing-and-for-quality-documentation"></a>Suggerimenti per la pubblicazione e per creare una documentazione di alta qualità
* Anche se il lettore potrebbe avere esperienza di analisi scientifica dei dati, laddove possibile è comunque utile usare un linguaggio semplice e fornire spiegazioni dettagliate.
* Trattandosi di una soluzione relativamente nuova, non tutti i lettori hanno familiarità con Cortana Intelligence Suite.
  È quindi opportuno fornire informazioni esaurienti e spiegazioni dettagliate per consentire a tutti di svolgere il lavoro correttamente.
* Immagini quali grafici di esperimenti o screenshot di dati possono essere molto utili per permettere ai lettori di interpretare e usare rapidamente i contenuti. Per altre informazioni su come includere immagini nella documentazione, vedere [Publishing Guidelines and Examples collection](https://gallery.cortanaintelligence.com/Collection/Publishing-Guidelines-and-Examples-1) (Pubblicazione di linee guida e raccolta di esempi).
* Se nell'esperimento si include un set di dati non importato tramite il modulo di importazione dati, il set di dati diventa parte integrante dell'esperimento e viene pubblicato in Gallery. Assicurarsi quindi che le condizioni di licenza del set di dati pubblicato consentano la condivisione e il download da parte di chiunque. I contributi pubblicati in Cortana Intelligence Gallery sono coperti dalle [Condizioni per l'utilizzo](https://azure.microsoft.com/support/legal/website-terms-of-use/)di Azure.

## <a name="frequently-asked-questions"></a>Domande frequenti
**Quali sono i requisiti del file di immagine a cui attenersi quando si invia o si modifica l'immagine associata a un esperimento?**

Le immagini inviate insieme all'esperimento vengono usate per creare il riquadro dell'esperimento con informazioni sull'autore che ha inserito il proprio contributo. È consigliabile inviare immagini di dimensioni inferiori a 500 KB, con proporzioni 3:2 e risoluzione di 960 x 640.

**Come vengono impiegati i set di dati usati nell'esperimento? Vengono anch'essi pubblicati in Gallery?**

Se il set di dati non è stato importato tramite il modulo di importazione dati ma fa parte dell'esperimento, viene pubblicato in Gallery contestualmente all'esperimento. Per questo motivo è necessario accertarsi che i termini del contratto di licenza relativo al set di dati pubblicato con l'esperimento consentano la condivisione e il download da parte di qualsiasi utente.

**Per la realizzazione di un esperimento ho usato le mie credenziali per estrarre i dati da HDInsight o SQL tramite un modulo di importazione dati. Come posso assicurarmi che le mie credenziali non verranno condivise con la pubblicazione dell'esperimento?**

Per il momento non è consentita la pubblicazione di esperimenti che usano credenziali.

**Come posso inserire più tag?**

Dopo aver inserito un tag, premere il tasto TAB per inserire un altro tag.

**[VAI A GALLERY >>](http://gallery.cortanaintelligence.com)**

[!INCLUDE [machine-learning-free-trial](../../includes/machine-learning-free-trial.md)]




<!--HONumber=Nov16_HO3-->


